# Richiami sulla parte finale dell'ultima lezione

$\Omega=\lbrace 0,1\rbrace\times...\times \lbrace 0,1\rbrace=\lbrace\omega=(\omega_1,...,1omega_n):\omega_1,...,\omega_n\in \lbrace 0,1\rbrace\rbrace$
$\mathcal A=\mathcal P(\Omega)$
P da definire (a partire dagli insiemi del tipo $\lbrace\omega\rbrace$ con $\omega\in\Omega$) per due casi:

1. n prove indipendenti con probabilità di successo p in ogni prova
2. n estrazioni casuali di un oggetto alla volta, senza reinserimento, da un insieme di $n_1$ oggetti di tipo 1, $n_2$ oggetti di tipo 2 (con $n_1+n_2\gt n$) (tipo 1 successo, tipo 2 fallimento)

Siamo interessati alla v.a X che conta il numero di successi, così definita:
$$X(\omega)=X(\omega_1,...,\omega_n)=\omega_1+...+\omega_n$$
Vogliamo trovare la densità discreta di X e si ha:
$$\forall k\in S_x=\lbrace 0,1,...,n\rbrace\:\:\:p_x(k)=\sum_{\omega:X(\omega)=k}P(\lbrace\omega\rbrace)$$

---

Nei casi 1 e 2 avremo che:
>$X(\omega)=X(\omega')\implies P(\lbrace\omega\rbrace)=P(\lbrace\omega'\rbrace)$
>Cioè, date due sequenze qualsiasi $\omega\:e\:\omega'$ con lo stesso numero di successi, le rispettive probabilità coincidono

Allora sarà conveniente dire che

$$\forall k\in S_x=\lbrace 0,1,...,n\rbrace,\exists q_k:X(\omega)=k\implies P(\lbrace\omega\rbrace)=q_k$$
**Esempio**
con n=3, esisteranno $q_0,q_1,q_2,q_3\geq0$ tali che:
$$\begin{cases}P(\lbrace 0,0,0\rbrace)=q_0\\P(\lbrace1,0,0\rbrace)=P(\lbrace0,1,0\rbrace)=P(\lbrace0,0,1\rbrace)=q_1\\P(\lbrace1,1,0\rbrace)=P(\lbrace1,0,1\rbrace)=P(\lbrace0,1,1\rbrace)=q_2\\P(\lbrace1,1,1\rbrace)=q_3\end{cases}$$
Ovviamente si dorvà avere che $q_0+3q_1+3q_2+q_3=1$

In corrispondenza, se possiamo (nuova notazione):
$$r_{n,k}=|\lbrace\omega:X(\omega)=k\rbrace|$$
per ogni $k\in S_x=\lbrace0,1,...,n\rbrace$ si ha:
$$p_x(k)=\sum_{\omega:X(\omega)=k}P(\lbrace\omega\rbrace)=\sum_{\omega:X(\omega)=k}q_k=\underbrace{q_k+...+q_k}_{r_{n,k}volte}=r_{n,k}\cdot q_k$$
Il valore di $q_k$ verrà determinato dalle ipotesi dei casi 1 e 2
Il valore di $r_{n,k}$ possiamo calcolarlo facilmente e si ha che $r_{n,k}=\binom{n}{k}$
Quindi nei casi 1 e 2 avremo $p_x(k)=\binom{n}{k}q_k\:per\:k\in\lbrace0,1,...,n\rbrace (\star)$

**Proposizione:** si ha che $r_{n,k}=\binom{n}{k}$
Dimostrazione:
Ad ogni sequenza di lunghezza n e con esattamente k volte "1" possiamo abbianre il sottoinsieme di $\{1,...,n\}$ delle posizioni degli "1":

$\underbrace{\omega=\{\omega_1,...,\omega_n\}}_{\text{tipo A}}\iff\underbrace{\{i_1,...,i_k\}\subset\{1,...,n\}}_{\text{tipo B}}$
Il numero di stringhe di tipo A è proprio : $r_{n,k}=|\lbrace\omega:X(\omega)=k\rbrace|$
I sottoinsiemi del tipo B sono in tutto $n\choose k$

Si ha cuna **corrispondenza biunivoca** tra l'insieme di sequenze e l'insieme di sottoinsiemi. Essendo una corrispondenza biunivoca tra due insiemi finiti, hanno lo stesso numero di elementi $\square$ 

**Esempio specifico della corrispondenza biunivoca**

n=4,k=2
$$\begin{align}(1,1,0,0)\to \{1,2\}\\(1,0,1,0)\to\{1,3\}\\(1,0,0,1)\to \{1,4\}\\(0,1,1,0)\to\{2,3\}\\(0,1,0,1)\to\{2,4\}\\(0,0,1,1)\to\{3,4\}\end{align}$$
A sinistra le sequenze, a destra i sottoinsiemi

Questo spiega che abbiamo $r_{4,2}=6$ sequenze binarie di lunghezza 4 e con esattamente 2 volte "q"

# Il caso 1: Distribuzione Binomiale

Si usa per la v.a che conta il numero di successi su n prove indipendenti, con probabilità di successo p in ogni prova (quindi in ogni prova c'è una probabilità di fallimento 1-p)
**Esempi**
- n lanci di un moneta (o lanci di n monete dello stesso tipo) e il successo è "esce testa"
- n lanci di dado (o lanci di n dadi dello stesso tipo) e il successo è "esce un numero i S", dove $S\subset\{1,2,3,4,5,6\}$
- n estrazioni casuali di un oggetto alla volta _con_ reinserimento da un insieme di $n_1$ oggetti di tipo 1 e $n_2$ oggetti di tipo 2, e il successo è "estratto tipo 1"

Dobbiamo attribuire i valori $P(\{\omega\})$ per $\omega\in\Omega$
Per fissare le idee consideriamo il caso n=3. Si ha che $|\Omega|=2^3=8$
$$\begin{align}P(\{0,0,0\})=(1-p)(1-p)(1-p)=(1-p)^3\\P(\{1,0,0\})=p(1-p)(1-p)=p(1-p)^2\\P(\{0,1,0\})=(1-p)p(1-p)=p(1-p)^2\\P(\{0,0,1\})=(1-p)(1-p)p=p(1-p)^2\\P(\{1,1,0\})=p\cdot p(1-p)=p^2(1-p)\\P(\{1,0,1\})=p(1-p)p=p^2(1-p)\\P(\{0,1,1\})=(1-p)pp=p^2(1-p)\\P(\{1,1,1\})=ppp=p^3\end{align}$$
Si vede che: 
$$\begin{align}X(\omega)=0\implies P(\{\omega\})=(1-p)^3\\X(\omega)=1\implies P(\{\omega\})=p(1-p)^2\\X(\omega)=2\implies P(\{\omega\})=p^2(1-p)\\X(\omega)=3\implies P(\{\omega\})=p^3\end{align}$$
Ora consideriamo il caso generale, si ha 
$P(\{\omega\})=\underbrace{p^{\omega_1}(1-p)^{1-\omega_1}}_{\text{prima prova}}....\underbrace{p^{\omega_n}(1-p)^{1-\omega_n}}_{\text{n-esima prova}}=p^{\omega_1+...+\omega_n}(1-p)^{1-\omega_1+...+1-\omega_n}=p^{X(\omega)}(1-p)^{n-X(\omega)}$ 

**Oss** per ogni $k\in S_x$ possiamo dire che:
per ogni $\omega$ tale che $X(\omega)=k$ si ha che $P(\{\omega\})=p^k(1-p)^{n-k}$

Quindi per ogni sequenza di n prove con esattamente k successi si ha la stessa probabilità
Il valore $p^k(1-p)^{n-k}$ rappresenta il valore $q_k$ introdotto prima
A questo putno, con riferimento alla formula $(\star)$ si ha:
$$p_x(k)=\binom{n}{k}\underbrace{p^k(1-p)^{n-k}}_{questo\:è\:q_k}$$
Questa è la densità discreta della v.a con distribuzione binomiale
Abbiamo due parametri $n=|\text{prove indipendenti}|,p=\text{probabilità di successo in ogni prova}$ 

**Osservazioni** 
1. si deve avere $\sum_{k=0}^np_x(k)=1$. In effetti $\sum_{k=0}^n\binom{n}{n}p^k(1-p)^{n-k}\underbrace{=}_{\text{binomio di Newton}}1$
2. Per p=1/2 si ha 1-p=1/2, quindi la formula si semplifica un po $p_x(k)=\binom{n}{k}(\frac{1}{2})^n$

# Il caso 2: Distribuzione Ipergeometrica

Si estraggono a caso n oggetti (dove $n\lt n_1+n_2$) uno alla volta e _senza_ reinserimento
Successo = "estrazione oggetto di tipo 1"
Fallimento  ="estrazione oggetto di tipo 2"

Consideriamo il caso
$\omega=(\underbrace{1,...,1}_{\text{k-volte}},\underbrace{0,...,0}_{\text{n-k volte}})$ $P(\{\omega\})=0\:se\:k\gt n_1\:oppure\:n-k\gt\ n_2$ 
Al contrario ($0\leq k\leq n_1\:e\:0\leq n-k\leq n_2$)

$P(\{\omega\})=\frac{n_1}{n_1+n_2}\cdot\frac{n_1-1}{n_1+n_2-1}\cdot...\cdot\frac{n_1-(k-1)}{n_1+n_2-(k-1)}\cdot\frac{n_2}{n_1+n_2-k}\cdot\frac{n_2-1}{n_1+n_2-k-1}\cdot..\cdot\frac{n_2-(n-k)}{n_1+n_2-(n-1)}(\star\star)$ 

**Oss** se si cambia sequenza (sempre con k volte "q" e n-k volte "0") si ha sempre lo stesso valore

Quindi sono nella posizione di dire che $\forall\:k\in\{0,1,...,n\}\exists q_k:X(\omega)=k\implies P(\{\omega\})=q_k$
dove
$$q_k=\begin{cases}0&k\gt n_1\:oppure\:n-k\gt n_2\\(\star\star)&altrimenti\end{cases}$$

**Oss** $(\star\star)=\frac{\binom{n_1}{k}\binom{n_2}{n-k}}{\binom{n_1+n_2}{n}\binom{n}{k}}$ 

In conclusione, con riferimento alla formula $(\star)$ si ha:
$$p_x(k)=\cancel{\binom{n}{k}}\frac{\binom{n_1}{k}\binom{n_2}{n-k}}{\binom{n_1+n_2}{n}\cancel{\binom{n}{k}}}=\frac{\binom{n_1}{k}\binom{n_2}{n-k}}{\binom{n_1+n_2}{n}}$$
Questa è la densità discreta della v.a con distribuzione ipergeometrica
Qui abbiamo tre parametri: $n_1,n_2\gt1$ interi, e n intero con $n\lt n_1+n_2$
A differenza del caso della distribuzione Binomiale si può avere qualche caso con $p_x(k)=0$ "non banale"

# Un commento sulla validità della formula ($\star$)
La formula $(\star)$ segue dall'ipotesi che $\forall k\in S_x=\lbrace 0,1,...,n\rbrace,\exists q_k:X(\omega)=k\implies P(\lbrace\omega\rbrace)=q_k(..)$ 

Ora presentiamo un esempio dove $(..)$ _non_ è vera. Prendiamo n=2, prove indipendenti, probabilità di successo $p_1,p_2$ diverse tra loro
Si ha: $$\begin{align}P(\{0,0\})=(1-p_1)(1-p_2)\\P(\{1,0\})=p_1(1-p_2)\\P(\{0,1\})=(1-p_1)p_2\\P(\{1,1\})=p_1p_2\end{align}$$
Se per assurdo si avesse $(..)$, per k=1 si avrebbe $P(\{1,0\})=P(\{0,1\})$ da cui seguirebbe $p_1(1-p_2)=p_2(1-p_1),p_1-p_1p_2=p_2-p_2p_1,p_1=p_2$ (contro l'ipotesi $p_1\neq p_2$)

In questo caso si ha $p_x(0)=(1-p_1)(1-p_2),p_x(1)=p_1(1-p_2)+p_2(1-p_1),p_x(2)=p_1p_2$


